# 破计心在身外

#### 原文：

**阿难稽首而白佛言：我闻如来如是法音，悟知我心实居身外。所以者何？譬如灯光然於室中，是灯必能先照室内，从其室门，俊及庭际；一切众生不见身中，独见身外，亦如灯光居在室外，不能照室。是义必明，将无所惑，同佛了义，得无妄耶。**

**佛告阿难：是诸比丘适来从我室罗筏城，循乞搏食，归祗陀林，我已宿斋。汝观比丘，一人食时诸人饱不？“阿难答言： “不也，世尊。何以故？是诸比丘虽阿罗汉，躯命不同，云何一人能令众饱？**

**佛告阿难： “若汝觉了知见之心实在身外，身心相外，自不相干，则心所知，身不能觉；觉在身际，心不能知。我今示汝兜罗绵手，汝眼见时，心分别不？**

**阿难答言： “如是，世尊”。**

**佛告阿难： “若相知者，云何在外？是故应知，汝言＇觉了能知之心，住在身外＇，无有是处。**

#### 新解：

阿难安详
